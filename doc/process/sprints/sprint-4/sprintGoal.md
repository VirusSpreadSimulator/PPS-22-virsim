# Sprint Goal 

Durante il quarto sprint si è deciso di proseguire con il lavoro iniziato nello sprint precedente andando a dettagliare maggiormente le implementazioni di base create. Gli elementi su cui ci concentriamo sono i seguenti:

- *Sviluppo del motore di simulazione*: si vuole continuare lo sviluppo del motore di simulazione andando ad integrare le varie parti sviluppate durante lo sprint al fine di gestire correttamente gli aggiornamenti.
- *Realizzazione GUI JVM-Based*: si vuole continuare lo sviluppo della GUI con il principale obiettivo di integrarla con il motore di simulazione.
- *Implementazione del modulo per il caricamento della configurazione fornita dall'utente*: si vuole continuare nello sviluppo del loader e del dsl offerto per la configurazione della simulazione
- *Sviluppo della logica di movimento degli individui*: si vuole implementare la logica che gestisce il movimento degli individui.

Inoltre, si desidera lasciare flessibilità al team perciò, opzionalmente nel caso in cui gli elementi descritti qui in precedenza fossero conclusi prima dei tempi previsti, il team potrà procedere con i seguenti elementi ordinati per priorità:

- *Sviluppo della logica di interazione tra individui e strutture*: si vuole implementare la logica di base per la gestione dell'interazione tra individui e strutture.
- *Sviluppo della logica di interazione dinamica dell'utente con la simulazione*: si vogliono gestire i comandi di base quali: pausa, stop e ripresa della simulazione.