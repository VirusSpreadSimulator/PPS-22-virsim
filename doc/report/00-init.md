 

# Report finale PPS - Virsim



| Nome               |                Email                | Matricola  |
| ------------------ | :---------------------------------: | ---------- |
| Acampora Andrea    |   andrea.acampora@studio.unibo.it   | 0001026958 |
| Accursi Giacomo    |   giacomo.accursi@studio.unibo.it   | 0001035047 |
| Giulianelli Andrea | andrea.giulianelli4@studio.unibo.it | 0001033064 |



## Introduzione

Il progetto consiste nella realizzazione di un software che simuli la diffusione di un virus all'interno di una popolazione di individui, chiamati anche entità, i quali interagiscono in un ambiente limitato. 
Il simulatore permette all'utente di generare uno scenario personalizzato nel quale vengono definite tutte le caratteristiche delle entità, del virus e delle strutture, le quali potranno essere configurate e disposte emulando il più possibile scenari reali. 
Ciascun individuo ha una serie di caratteristiche tra cui età, stato di salute e immunità sviluppata rispetto al virus che vengono prese in considerazione all'interno della simulazione e contribuiscono a definire i contagi. 
L'obiettivo è simulare le interazioni in un contesto pseudo-reale nel quale gli individui durante il giorno si muovono liberamente all'esterno entrando e uscendo dalle strutture con la possibilità, di notte, di fare ritorno alla propria abitazione. 
Il contagio avviene per contatto con individui infetti ed è influenzato dalle caratteristiche della struttura nel caso in cui l'individuo si trovi al suo interno. La gravità della malattia da esso derivata comporta un calo dello stato di salute che può portare alla morte dell'entità. 
Tra le strutture configurabili dall'utente vi è una particolare tipologia, l'ospedale, dedicata alla cura degli individui malati. Inoltre, durante la simulazione l'utente ha la possibilità di vaccinare una percentuale della popolazione, di chiudere un determinato gruppo di strutture o inserire l'obbligo di portare la mascherina. 
È possibile visualizzare l'intera simulazione mediante interfaccia grafica e tramite l'ausilio di grafici monitorare l'andamento dei dati aggregati e dei parametri principali. Questi ultimi dati vengono inoltre esportati in un foglio di calcolo al fine di poterli consultare al termine della simulazione. 
Il software viene fornito sia come applicativo desktop che come web app.
<div style="page-break-after: always;"></div>
